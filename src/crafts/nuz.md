---
title: "Nůž"
display: true
showcase: 3
order: 6
images: ["139-nuz.jpg", "195-nuz.jpg", "160-nuz.jpg", "192-nuz.jpg", "189-nuz.jpg", "141-nuz.jpg", "173-nuz.jpg"]
---
*Každý správný muž nosí nůž. Proč by ale nemohly i ženy?*

Vyrobíš si nůž finského typu s čepelí z uhlíkové ocele. Čepel dostaneš hotovou. K dispozici bude v základu 85 mm dlouhá čepel,
za příplatek pak i delší. Pokud budeš mít na čepel nějaké specifické požadavky, napiš nám to do přihlášky a domluvíme se.

Rukojeť budeš mít dřevěnou (dle možností bukovou, jasanovou nebo březovou), montovanou technikou na trn lepením.
Po obrobení do požadovaného tvaru ji napustíš impregnací a vyleštíš.

Prakticky všechny práce se provádí ručními nástroji (nůž, pilka, pilník, smirkový papír, …), občas si pomůžeme vrtačkou nebo bruskou.

V současnosti nenabízíme nože, které by měly předlohy v historických pramenech, ale pokud nejezdíš living history, nemusíš se bát, že by ti nůž kazil kostým. Naopak!
