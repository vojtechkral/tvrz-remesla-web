# Kdy?
Sobota 23. 4. a neděle 24. 4. 2020.

Akce začíná v sobotu v 8:45 a končí v neděli v 15:00.

# Kde to bude?
V areálu zámeckého příkopu v Rosicích u Brna. Viz [mapa](https://www.mapy.cz/s/motocamoha).

# Jak to bude fungovat?
Každý den je rozdělen do bloků jednotlivých řemesel. V přihlášce si zarezervuješ místo na jednom nebo více z nich.
Každý blok má omezený počet míst, abychom se ti mohli dostatečně věnovat.

V základu počítáme, že se zdržíš na svůj vybraný blok řemesel, můžeš ale zůstat déle.

# Za co platím
Platíš za každý blok řemesel, kterého se účastníš. V této ceně je zahrnutý materiál, čas mistra, jídlo a náklady na organizaci akce.

Cena bloků jednotlivých řemesel se může lišit například podle materiálu, který je k nim potřeba, nebo vybavení.
Například výroba nože patří k těm dražším, protože zahrnuje kupovanou čepel.

Kromě základní ceny uvedené v přihlašovací tabulce ti můžou mistři na akci za příplatek nabídnout dražší materiál
(například ovčí vlnu místo akrylu) nebo možnost odvézt si domů některé nástroje. Výrobek si však vždy zvládneš vyrobit i bez příplatků.

# Jak se stavíte k pandemii COVID-19?
Nechceme pořádat akci, která by mohla ohrozit účastníky a jejich blízké. Pokud nebude situace dost bezpečná,
akci zrušíme a všechny peníze dostaneš zpátky. Při pořádání akce se budeme držet nejen nařízení, ale i doporučení
vlády a hygieny. O aktuální situaci tě budeme informovat a o zrušení akce rozhodneme nejpozději 11. 4.

Podle současných nařízení není pro účast na akci nutný negativní test, certifikát o očkování nebo prodělané nemoci.
Pokud však budeš mít příznaky nemoci, poprosíme tě abys zůstal/a doma. V takovém případě jsme ti výjimečně ochotni vrátit účastnický poplatek (viz níže).

# Storno poplatky
Storno poplatky činí 30 %, pokud se odhlásíš do 21. 3., 50 % do 12. 4. a 90 % do 22. 4. Ode dne započetí akce peníze nevracíme.
V případě zrušení akce ze strany organizátorů vracíme 100 % uhrazené částky. V případě, že zrušíme řemeslný blok z důvodu
absence mistra, vrátíme ti peníze za konkrétní zrušený blok.

V případě, že na akci nebudeš moct jet z důvodu příznaků nemoci, karantény, izolace, či jiný závažných důvodů
spojených s pandemií covid 19, vracíme též 100 % uhrazené částky.

# Jak je to s jídlem?
Naše černá kuchyně bude vařit po celou dobu akce. Kromě krátké pauzy na oběd v řemeslných blocích nejsou přestavky,
ale pokud budeš mít hlad, přestávku si udělat můžeš, v kuchyni se vždycky něco najde. V ceně je svačina a večeře, v sobotu i oběd.

Chystáme sobotní a nedělní oběd, sobotní večeři a nedělní snídani.

Po přihlášení ti pošleme dotazník, kam můžeš napsat, jestli máš potravinové alergie nebo zvláštní požadavky (jsi vegetarián, …).

# Co si mám vzít s sebou?
Oblečení vhodné k práci a u které nevadí, že se zašpiní nebo načichne od kouře. Celé akce probíhá venku, vezmi si oblečení přiměřené teplé.

# Můžu vzít někoho s sebou?
Areál Příkopu má omezenou kapacitu. Pokud vás pojede více, přihlašte se, prosím, zvlášť.

# A co děti?
Požadujeme, aby účastníkům bylo alespoň 15 let. Mladší děti se můžou zúčastnit pouze v doprovodu rodičů.
Pokud chceš přijet s dětmi, napiš nám to, prosím, do přihlášky.

V Příkopu jsou místa, která jsou potenciálně nebezpečná (kovářská výheň, kahany, kuchyně, …) a organizátoři nebudou mít čas
dávat na děti pozor. Předpokládáme proto, že na ně budeš dohlížet. Pokud chceš vzít někoho jako dozor (partnera/partnerku, babičku, …),
nemusí se přihlašovat zvlášť, jen nám to napiš a domluvíme se.

# Berete náhradníky?
Jsou všechna místa na řemeslném bloku, kterého se chceš zúčastnit, obsazená? Můžeš počkat, jestli se nějaké bloky neuvolní.
A nebo nám napiš na [tvrz@tvrz.net](mailto:tvrz@tvrz.net) a zkusíme se nějak domluvit.

# Vím přesně, co chci vytvořit. Bude to možné?
Před akcí se ještě můžeme pobavit o podrobnostech tvého výrobku, o tom co jde, co nejde, co se stihnout dá a co ne. Vyčkej, až ti přijde dotazník.

# Můžu u vás přespat?
V Příkopu je omezený počet míst na spaní, takže ti to nemůžeme zaručit, pokusíme se ti ale vyhovět. Napiš nám a nějak se domluvíme.

Spí se na slámě nebo na podlaze, budeš potřebovat vlastní spacák a karimatku.
