## O akci
Řemesla na Tvrzi rosické je prázdninový workshop tradičních řemesel,
který tě v sobotu 30. a neděli 31.&nbsp;května přenese do 14.&nbsp;století na panství rosické.

Zatímco si pan purkrabí bude vyřizovat účty s&nbsp;nezbedným písařem, ty se staneš
řemeslným učedníkem. Pod vedením zkušeného mistra si vyrobíš doplněk ke svému
historickému šatu, předmět denní potřeby, či si jen vyzkoušíš tradiční postupy.
Mezitím co budeš v&nbsp;potu tváře vyrábět svůj nůž, tepat měděný prsten pro svou
lásku či motat skleněné vinuté korálky pro radost, z&nbsp;otevřené kuchyně
se již bude linout vůně dušeniny. Když na chvíli odtrhneš svůj zrak od práce,
uslyšíš hovory poddaných při opravě doškové střechy a možná zjistíš, jaké životy
vedou lidé na panství.

Díky kulisám středověké vesničky a interakcím kostýmovaným lidí zažiješ jedinečnou
atmosféru a navíc si odneseš vlastnoruční dílo.

### O vesničce
Akce se bude konat v&nbsp;areálu zámku Rosic u&nbsp;Brna, takzvaném Příkopu,
který normálně slouží jako zázemí zážitkové akce <a href="http://www.tvrz.net">Tvrz</a>.
Celá akce bude probíhat v&nbsp;historických kulisách první poloviny čtrnáctého století,
ve kterém je Tvrz už tradičně zakotvena. Tomu odpovídá i třeba příprava jídla,
která probíhá na ohni s&nbsp;použitím odpovídajících surovin. Mimo to budou organizátoři
v&nbsp;historických kostýmech. Ty si však vyber takové oblečení, jaké je ti pohodlné.
Jenom pozor na praktičnost &ndash; počítej s&nbsp;tím, že se pohybuješ v&nbsp;prostředí
ohně, dřeva, uhlí, hlíny, slámy, &hellip;
