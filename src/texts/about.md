Řemesla na Tvrzi rosické je workshop tradičních řemesel v Rosicích u Brna. Chceš se naučit základy práce s mědí nebo se sklem?
A co třeba opasky, ať už tkané na hřebenu nebo na karetkách?
Pod vedením našich mistrů si vyzkoušíš základy vybraného řemesla na konkrétních výrobcích, které pak můžeš nosit (nejen) ke svému historickému kostýmu.

Worshop se koná v prostoru středověké vesničky v areálu zámku v Rosicích u Brna. Celá akce probíhá v kulisách první poloviny 14. století,
nesnažíme se však o absolutní historickou věrnost. Někdy pracujeme s materiály a technikami staršími, jindy si zase trošku vypomůžeme něčím moderním.
Občas vycházíme z nálezů, jindy výrobek přizpůsobíme spíš našim potřebám nebo dostupným materiálům a technologiím. O tom, jak moc historicky přesný
tvůj výrobek bude, do určité míry můžeš rozhodnout i ty, v každém případě však dostaneš možnost vyzkoušet si základy daného řemesla a odnést
si vlastnoruční výrobek. Bližší informace najdeš u jednotlivých řemesel.

Workshop je určený pro kohokoli, komu nevadí pracovat rukama (protože bez toho to opravdu nejde). Máš-li nějaký specifický požadavek
(historická věrnost či neobvyklý tvar pro tvůj kostým na LARP), neváhej nám napsat a zkusíme se domluvit.
